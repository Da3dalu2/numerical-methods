#+TITLE: Requisiti di Analisi e Algebra per il corso di Metodi Numerici
#+STARTUP: latexpreview
#+STARTUP: inlineimages

* Funzione concava e convessa
  :PROPERTIES:
  :CUSTOM_ID: funzione-concava-e-convessa
  :END:
** Definizione di funzione convessa
   :PROPERTIES:
   :CUSTOM_ID: definizione-di-funzione-convessa
   :END:
Una funzione $f(x)$ definita su un intervallo $I$ si dice *funzione
debolemente convessa* se comunque presi due punti $x_1, x_2$ in $I$, con
$x_1 < x_2$, risulta che:

$$ f(t x_1 + (1 - t) x_2) \le t f(x_1) + (1 - t) f(x_2)\quad \forall t \in [0, 
1] $$

Una funzione $f(x)$ definita su un intervallo $I$ si dice *funzione
strettamente convessa* se comunque presi due punti $x_1, x_2$ in $I$,
con $x_1 < x_2$, risulta che:

$$ f(t x_1 + (1 - t) x_2) < t f(x_1) + (1 - t) f(x_2) \forall t \in (0,1) $$

#+caption: Esempio di funzione convessa
[[./attachments/funzione_convessa.png]]

Dal punto di vista geometrico una funzione è convessa se e solo se ogni
coppia di punti del grafico della funzione è congiunta mediante un
segmento che sta al di sopra oppure coincide con una parte del grafico.

** Definizione di funzione concava
   :PROPERTIES:
   :CUSTOM_ID: definizione-di-funzione-concava
   :END:
Una funzione $f(x)$ definita su un intervallo $I$ si dice *funzione
debolemente concava* se comunque presi due punti $x_1, x_2$ in $I$
risulta che:

$$ f(t x_1 + (1 - t) x_2) \ge t f(x_1) + (1 - t) f(x_2)\quad \forall t \in [0, 
1] $$

Una funzione $f(x)$ definita su un intervallo $I$ si dice *funzione
strettamente concava* se comunque presi due punti $x_1, x_2$ in $I$
risulta che:

$$ f(t x_1 + (1 - t) x_2) > t f(x_1) + (1 - t) f(x_2)\quad \forall t \in (0,1)
$$

Dal punto di vista geometrico una funzione è convessa se e solo se ogni
coppia di punti del grafico della funzione è congiunta mediante un
segmento che sta al di sotto oppure coincide con una parte del grafico.

Per ulteriori informazioni:
[[https://www.youmath.it/lezioni/analisi-matematica/le-funzioni-da-r-a-r%20-in-generale/3476-funzione-concava-funzione-convessa.html][Youmath:
funzioni concave e onvesse]]

* Funzioni di classe $C^k$
  :PROPERTIES:
  :CUSTOM_ID: funzioni-di-classe-ck
  :END:
Una funzione $f : A \to \mathbb{R}$ è di classe $C^k$ su un insieme
aperto $A$ in $\mathbb{R}$ se è derivabile $k$ volte con continuità
sull'insieme $A$.

- Una funzione di classe $C^{\infty}$ è detta *funzione liscia*, ed è
  una funzione derivabile infinite volte su $A$ con tutte le derivate
  continune su $A$.

- Una funzione di classe $C^{0}$ è detta *funzione continua su* $A$.

#+begin_quote
  *Nota*: se esistono dei punti del dominio di una funzione dove non è
  derivabile allora la funzione è di classe $C^{0}$.
#+end_quote

* Successioni e convergenza
  :PROPERTIES:
  :CUSTOM_ID: successioni-e-convergenza
  :END:
* Serie geometrica
  :PROPERTIES:
  :CUSTOM_ID: serie-geometrica
  :END:
Questa è la somma di una serie geometrica convergente:

$$\sum_{k = 0}^{\infty} a^k = \lim_{n \to \infty} (1 + a + ... + a^n) = \lim_{n \to \infty} \frac{1 - a^{n + 1}}{1 - a} = \frac{1}{1 - a}$$

Si ha perciò: 1. $$(1 + a + a^2 + ...) = \frac{1}{1 - a}$$

2. $$(a + a^2 + a^3 + ...) = \frac{a}{1 - a}$$

Derivando la 2. si ottiene:

$$(1 + 2a + 3a^2 + ...) = \sum_{k = 1}^{\infty} k \cdot a^{k -1} = \frac{1 - a - a(-1)}{(1 - a)^2} = \frac{1}{(1 - a)^2}$$

#+begin_quote
  *Nota:* la serie geometrica converge e ha valore $\frac{1}{1 - a}$
  solo se $0 \le a < 1$.
#+end_quote

--------------

**** Successione convergente
     :PROPERTIES:
     :CUSTOM_ID: successione-convergente
     :END:
Data una successione $\{x_i\}_{i \ge 0}$ convergente ad un limite
$\alpha$, $e_i := x_i - \alpha$ e due numeri reali
$p \ge 1 \wedge C > 0$ se vale:

$$ \lim_{i \to +\infty} \frac{|e_i + 1|}{|e_i|^p} $$

si dice che la successione ha *ordine di convergenza p* e *fattore di
convergenza C*.

--------------

i numeri finiti si trovano equispaziait e lo spacing cresce a partire
dalloo 0 verso l'infinito

numeri equispaziati, segmenti di cinque numeri di cui quelli evidenziati
sono $\beta^p$

--------------

* Teorema di Bolzano
  :PROPERTIES:
  :CUSTOM_ID: teorema-di-bolzano
  :END:
Il teorema degli zeri, detto anche teorema di Bolzano, permette di
stabilire l'esistenza di almeno uno zero di una funzione continua su un
dato __intervallo reale chiuso e limitato_.

In altri termini sotto certe ipotesi permette di garantire l'esistenza
di almeno un punto in cui la funzione si annulla.

Data una funzione $f : Dom(f) \subseteq \mathbb{R} \to \mathbb{R}$, e
sia $[a, b] \subseteq Dom(f)$ un intervallo chiuso e limitato.
Supponendo che la funzione sia continua su $[a, b]$ e che valga:

$$ f(a) \cdot f(b) < 0 $$

Allora $f$ ammette /almeno/ uno zero interno ad $[a, b]$, cioè:

$$ \exists! x_0 \in (a,b) | f(x_0) = 0 $$

* Teorema di Weierstrass
  :PROPERTIES:
  :CUSTOM_ID: teorema-di-weierstrass
  :END:
Una funzione $f : Dom(f) \subseteq \mathbb{R} \to \mathbb{R}$ /definita/
e /continua/ su un insieme /chiuso/ e /limitato/ ammette in esso un
massimo e un minimo assoluti.

In altri termini se il dominio della funzione è chiuso e limitato,
allora: $$ \exists\ x_1, x_2 \in Dom(f)\ | 
\begin{cases} 
f(x_1) = M \ge f(x),\ & \forall x \in Dom(f) \\
f(x_2) = m \le f(x),\ & \forall x \in Dom(f)
\end{cases} $$

* Estremi inferiori e superiori
  :PROPERTIES:
  :CUSTOM_ID: estremi-inferiori-e-superiori
  :END:
** Maggiorante e minorante di un insieme
   :PROPERTIES:
   :CUSTOM_ID: maggiorante-e-minorante-di-un-insieme
   :END:
*** Maggiorante
    :PROPERTIES:
    :CUSTOM_ID: maggiorante
    :END:
$$ y \in \mathbb{R}\ maggiorante\ di\ X \iff \forall x \in X\ y \ge x $$

Un maggiorante di un insieme è un qualsiasi valore reale che /maggiora/
tutti gli elementi dell'insieme.

*** Minorante
    :PROPERTIES:
    :CUSTOM_ID: minorante
    :END:
$$ y \in \mathbb{R}\ minorante\ di\ X \iff \forall x \in X\ y \le x $$

Un minorante di un insieme è un qualsiasi valore reale che /minora/
tutti gli elementi dell'insieme.

#+begin_quote
  *Nota*: un maggiorante o un minorante non deve necessariamente
  appartenere all'insieme, inoltre possono esistere più maggioranti e
  minoranti.
#+end_quote

#+begin_quote
  *Esempio*: Dato l'intervallo $(- \infty,10)$ si ha che: - non ci sono
  minoranti - qualsiasi numero $y \ge 10$ è un maggiorante dell'insieme.
#+end_quote

** Limitatezza e illimitatezza di un insieme
   :PROPERTIES:
   :CUSTOM_ID: limitatezza-e-illimitatezza-di-un-insieme
   :END:

- un insieme è:

  - /limitato inferiormente/ se ammette almeno un minorante;
  - /illimitato inferiormente/ se non ammette alcun minorante;
  - /limitato superiormente/ se ammette almeno un maggiorante;
  - /illimitato superiormente/ se non ammette alcun maggiorante;
  - /limitato/ se è limitato sia inferiormente che superiormente;
  - /illimitato/ se è illimitato sia inferiormente che superiormente.

** Estremo inferiore e superiore di un insieme
   :PROPERTIES:
   :CUSTOM_ID: estremo-inferiore-e-superiore-di-un-insieme
   :END:
*** Estremo inferiore
    :PROPERTIES:
    :CUSTOM_ID: estremo-inferiore
    :END:
Dato $X \subseteq \mathbb{R}$ /insieme limitato inferiormente/ l'estremo
inferiore $y \in \mathbb{R}$ è:

$$ \inf(X) = y $$

Si ha che $y$ è un minorante di $X$;

Inoltre comunque scelto $z > y$ si ha che $z$ non è un minorante di $X$,
in altri termini $y$ è il più grande minorante di $X$.

Se $X$ è un /insieme illimitato inferiormente/ allora:

$$ \inf(X) = -\infty $$

*** Estremo superiore
    :PROPERTIES:
    :CUSTOM_ID: estremo-superiore
    :END:
Dato $X \subseteq \mathbb{R}$ /insieme limitato superiormente/ l'estremo
superiore $y \in \mathbb{R}$ è:

$$ \sup(X) = y $$

Si ha che $y$ è un maggiorante di $X$;

Inoltre comunque scelto $z < y$ si ha che $z$ non è un maggiorante di
$X$, in altri termini $y$ è il più piccolo maggiorante di $X$.

Se $X$ è un /insieme illimitato superiormente/ allora:

$$ \sup(X) = +\infty $$

*** Esistenza e unicità di estremo inferiore e superiore
    :PROPERTIES:
    :CUSTOM_ID: esistenza-e-unicità-di-estremo-inferiore-e-superiore
    :END:
$$ \forall X \in \mathcal{P}(\mathbb{R})\ \exists!\ \inf(X),\ \exists!\ 
\sup(X) $$

*** Estremo inferiore e superiore nell'insieme vuoto
    :PROPERTIES:
    :CUSTOM_ID: estremo-inferiore-e-superiore-nellinsieme-vuoto
    :END:
$$ \inf(\emptyset) = + \infty, \quad \sup(\emptyset) = - \infty $$

*** Proprietà di sup e inf
    :PROPERTIES:
    :CUSTOM_ID: proprietà-di-sup-e-inf
    :END:
TODO

** Massimo e minimo di un insieme
   :PROPERTIES:
   :CUSTOM_ID: massimo-e-minimo-di-un-insieme
   :END:
TODO

* Sviluppo in serie di Taylor
  :PROPERTIES:
  :CUSTOM_ID: sviluppo-in-serie-di-taylor
  :END:
Lo sviluppo in serie di Taylor di una funzione in un punto, se esiste,
*permette di esprimere la funzione nell'intorno del punto come un
polinomio con infiniti termini*. Arrestando lo sviluppo di Taylor ad un
certo ordine è possibile esprimere i restanti termini sotto forma di
resto.

Sviluppare una funzione in serie di Taylor in un punto $x_0$ consiste,
sotto opportune ipotesi, nel fornire una rappresentazione esatta della
funzione nell'intorno del punto. Tale rappresentazione avviene per mezzo
di un polinomio (lo sviluppo in serie di Taylor della funzione data).

In altri termini lo sviluppo in serie di Taylor fornisce una
/rappresentazione locale alternativa della funzione/, valida
nell'intorno del centro dello sviluppo.

Sia $f : [a,b] \to \mathbb{R}$ una funzione, sia $x_0 \in (a,b)$ e
supponiamo che esistano le derivate
$f^{(1)}(x_0), f^{(2)}(x_0),...,f^{(n-1)}(x_0)$. Preso $h$ tale che $f$
sia definita in $[x_0 - h, x_0 + h]$ (intorno chiuso di centro $x_0$ e
raggio $h$), vale la formula:

$$ f(x_0 + h) = \sum_{i = 0}^{n - 1} \frac{f^{i}(x_0)}{i!} h^i + R_n(h) $$

o, equivalentemente, prendendo $x = x_0 + h$

$$ f(x) = \sum_{i = 0}^{n - 1} \frac{f^{i}(x_0)}{i!} (x - x_0)^i + R_n(x) $$

dove $R_n$ è un'opportuna funzione, detta *resto di ordine n*, mentre
$x_0$ è detto *centro dello sviluppo*.

Ci sono due tipi di resto principali:

- *resto di Peano*;
- *resto di Langrange*.

** Formula di Taylor con resto di Peano
   :PROPERTIES:
   :CUSTOM_ID: formula-di-taylor-con-resto-di-peano
   :END:
Nelle ipotesi della formula di Taylor, e con l'ipotesi aggiuntiva che
esista $f^{n}(x_0)$ si ha:

$$ f(x) = \sum_{i = 0}^{n - 1} \frac{f^{i}(x_0)}{i!} (x - x_0)^i + 
\frac{f^{n}(x_0)}{n!} (x - x_0)^n + \omicron [(x - x_0)^n] $$

Dove:

$$ R_n(x) = \omicron [(x - x_0)^n] $$

è detto *Resto di Peano*.

#+begin_quote
  *Nota*: il termine o-piccolo $\omicron (\cdot)$, è dato da una
  qualsiasi funzione $g(x)$ tale che:

  $$ \lim_{x \to x_0} \frac{g(x)}{(x - x_0)^n} = 0 $$
#+end_quote

*** Osservazioni sul resto di Peano
    :PROPERTIES:
    :CUSTOM_ID: osservazioni-sul-resto-di-peano
    :END:
Fornisce informazioni di tipo /qualitativo/. Non importa sapere quale
sia la funzione precisa che porta all'uguaglianza, si vuole capire
qual'è il comportamento qualitativo della funzione $R_n(x)$.

** Formula di Taylor con resto di Lagrange
   :PROPERTIES:
   :CUSTOM_ID: formula-di-taylor-con-resto-di-lagrange
   :END:
Nelle ipotesi della formula di Taylor, e con l'ipotesi aggiuntiva che
esista $f^{n}(x_0)$ si ha:

$$ f(x) = \sum_{i = 0}^{n - 1} \frac{f^{i}(x_0)}{i!} (x - x_0)^i + 
\frac{f^{n}(c)}{n!} (x - x_0)^n $$

Dove:

$$ R_n(x) = \frac{f^{n}(c)}{n!} (x - x_0)^n $$

è detto *Resto di Lagrange*.

*** Osservazioni sul resto di Lagrange
    :PROPERTIES:
    :CUSTOM_ID: osservazioni-sul-resto-di-lagrange
    :END:
Fornisce informazioni di tipo /quantitativo/. Non importa sapere quale
sia il punto $c$ per cui vale l'asserto. È sufficiente sapere che c'è e
che la valutazione della derivata n-esima in tale punto conduce ad una
rappresentazione esatta.

** Nomenclatura
   :PROPERTIES:
   :CUSTOM_ID: nomenclatura
   :END:

- *Sviluppo di Taylor con centro* $x_0$: è il polinomio infinito che
  equivale alla funzione nell'intorno del centro di sviluppo.
- *Sviluppo di Taylor all'ordine N con centro* $x_0$: il polinomio
  finito di grado N cui viene sommato il resto dello sviluppo, che nel
  complesso equivale alla funzione nell'introno del centro di sviluppo.
- *Sviluppo in serie di Mc Laurin*: sviluppo in cui il centro è
  $x_0 = 0$.
- *Polinomio di Taylor all'ordine N con centro* $x_0$: è il polinomio
  finito di grado N privo del resto dello sviluppo, che approssima la
  funzione nell'intorno del centro di sviluppo.

** Approssimazione di Taylor al primo ordine
   :PROPERTIES:
   :CUSTOM_ID: approssimazione-di-taylor-al-primo-ordine
   :END:
Data una funzione è possibile approssimarla con una funzione più
semplice in un intorno di un punto assegnato. Ciò è possibile se la
funzione è derivabile un certo numero di volte.

** Scopo
   :PROPERTIES:
   :CUSTOM_ID: scopo
   :END:
Approssimare una funzione $f(x)$ con un polinomio $T_n(x)$ di grado $n$
in un intorno di un punto assegnato:

$$ x_0 \in Dom(f) | f(x) - T_n(x) = \omicron((x -x_0)^n)\ con\ x \to x_0 $$

** Proprietà
   :PROPERTIES:
   :CUSTOM_ID: proprietà
   :END:
Data una funzione $f(x)$ derivabile in $x_0$ se esiste un intorno di
$x_0$ in cui $f$ si può approssimare con un polinomio di primo grado,
vale la seguente espressione:

$$ f(x) = f(x_0) + f'(x_0)(x - x_0) + \omicron (x - x_0),\ con x \to x_0 $$

A partire dallo sviluppo di Taylor si ottengono:

- il *polinomio di Taylor di primo ordine*

$$ T_1(x) = f(x_0) + f'(x_0) (x - x_0) $$

- il *polinomio di Taylor di secondo ordine*

$$ T_2(x) = f(x_0) + f'(x_0)(x - x_0) + \frac{1}{2} f''(x_0(x - x_0)^2 $$

#+begin_quote
  *Nota*: dal punto di vista geometrico il grafico del polinomio di
  primo ordine è una retta tangente a $f(x)$ in $P(x_0,f(x_0))$ mentre
  il polinomio di secondo ordine è una parabola che approssima anch'essa
  il grafico di $f(x)$ in $x_0$.
#+end_quote

--------------

* Matrici 101
  :PROPERTIES:
  :CUSTOM_ID: matrici-101
  :END:
** Matrice simmetrica
   :PROPERTIES:
   :CUSTOM_ID: matrice-simmetrica
   :END:
Una matrice $A \in \mathbb{R}^{m \times n}$ si dice *simmetrica* se
$A^T = A$.

** Proprietà relative agli autovalori di matrici
   :PROPERTIES:
   :CUSTOM_ID: proprietà-relative-agli-autovalori-di-matrici
   :END:

1. Calcolo autovalore $\lambda$ di matrice quadrata

$$ A x = \lambda x \iff A^2 x = \lambda A_x \iff A^2 x = \lambda^2 x $$

2. Calcolo autovalore $\lambda$ di matrice inversa

$$ A x = \lambda x \iff A x = \lambda A A^{-1} x \iff x = \lambda A^{-1} x 
  \iff \frac{1}{\lambda} x = A^{-1} x $$

** Matrice ortogonale
   :PROPERTIES:
   :CUSTOM_ID: matrice-ortogonale
   :END:
Una matrice $A$ è *ortogonale* se $A^TA = AA^T = I$ ovvero se /la
matrice inversa coincide con la trasposta/.

** Matrice semidefinita positiva
   :PROPERTIES:
   :CUSTOM_ID: matrice-semidefinita-positiva
   :END:
Una matrice $A$ si dice *semidefinita positiva* se
$\forall A \in \mathbb{R}^{n \times m}$ si ha che:

$$\forall \underline{x} \in \mathbb{R}^n \setminus \{0\},\ x^{T} A x \ge 0 $$

*** Proprietà
    :PROPERTIES:
    :CUSTOM_ID: proprietà-1
    :END:

1. Tutti gli autovalori di una matrice semidefinita positiva sono
   $\ge 0$.

** Sottomatrice e minori di una matrice
   :PROPERTIES:
   :CUSTOM_ID: sottomatrice-e-minori-di-una-matrice
   :END:
Tratto da:
[[https://www.youmath.it/lezioni/algebra-lineare/matrici-e-vettori/3%20845-sottomatrici-e-minori-di-una-matrice.html][youmath]]

Data una qualsiasi matrice, prendono il nome di *sottomatrici*** quelle
matrici ottenute eliminando alcune righe e/o alcune colonne della
matrice in esame, mentre si dicono *minori* associati a una matrice i
determinanti delle sottomatrici quadrate da essa estratte.

Sono alla base di alcuni argomenti cardine dell'Algebra Lineare, come il
/calcolo del rango/, la /risoluzione dei sistemi lineari/, lo /studio
della definitezza di una matrice/ e il /calcolo della matrice/.

*** Definizione di sottomatrice
    :PROPERTIES:
    :CUSTOM_ID: definizione-di-sottomatrice
    :END:
Sia $A$ una matrice qualsiasi con $m \ge 1$ righe e $n \ge 1$ colonne.
Si dicono *sottomatrici* di $A$ tutte quelle matrici estratte da $A$
eliminando un numero arbitrario di righe e/o di colonne.

In alternativa, possiamo definire sottomatrice di $A$ qualsiasi matrice
costruita prendendo gli elementi dell'intersezione di $r$ righe e $s$
colonne di $A$, con $0 \le r \le m, \wedge 0 \le s \le n$.

*** Definizione di minore
    :PROPERTIES:
    :CUSTOM_ID: definizione-di-minore
    :END:
Si definisce *minore* della matrice $A$ il determinante di una
sottomatrice quadrata di $A$; l'/ordine della sottomatrice/ è detto
/ordine del minore/.

#+begin_quote
  *Nota*: in alcune situazioni con minore di una matrice si intende,
  semplicemente, una sottomatrice quadrata di una data matrice.
#+end_quote

Si distinguono diverse tipologie di minore:

- *minore complementare*;
- *minore orlato*;
- *minore principale*;
- *minore di testa*.

**** Minore complementare
     :PROPERTIES:
     :CUSTOM_ID: minore-complementare
     :END:
Sia $A$ una matrice quadrata di ordine $n \ge 2$. Si dice *minore
complementare* il determinante di una sottomatrice estratta da $A$
eliminando una sola riga e una sola colonna.

In particolare, fissato un elemento $a_{ij} \in A$, è detto minore
complementare relativo ad $a_{ij}$, e si indica con $C_{ij}$, il minore
complementare calcolato sulla base della sottomatrice $A_{ij}$ ottenuta
dall'eliminazione dell'i-esima riga e della j-esima colonna di $A$.

**** Minore orlato
     :PROPERTIES:
     :CUSTOM_ID: minore-orlato
     :END:
Data una matrice $A$, quadrata o rettangolare, estraiamo una sua
sottomatrice quadrata di ordine $p$ e chiamiamola $A'$. Si definisce
*minore orlato* il determinante di ogni sottomatrice quadrata di $A$ di
ordine $p + 1$, ottenuta dalla sottomatrice $A'$ aggiungendo una riga e
una colonna di $A$.

**** Minore principale
     :PROPERTIES:
     :CUSTOM_ID: minore-principale
     :END:
Si assegna il nome di *minore principale* a ciascun determinante di una
sottomatrice estratta da una matrice quadrata $A$ eliminando righe e
colonne con lo stesso indice.

**** Minore di testa
     :PROPERTIES:
     :CUSTOM_ID: minore-di-testa
     :END:
Detto anche *minore di nord-ovest* o *minore guida*.

Data una matrice quadrata $A$ di ordine $n \ge 1$, si dice *minore di
testa* il determinante di ciascuna sottomatrice estratta da $A$
eliminando le ultime $k$ righe e le ultime $k$ colonne, con
$0 \le k \le n-1$.

#+begin_quote
  *Nota*: una matrice quadrata di ordine $n$ ha esattamente $n$ minori
  di testa.
#+end_quote

#+begin_quote
  *Nota*: un minore di testa è anche un minore principale, ma non vale
  necessariamente il contrario, cioè un minore principale non è detto
  che sia un minore di testa.
#+end_quote
